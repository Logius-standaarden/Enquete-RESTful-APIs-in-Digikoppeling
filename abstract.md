# Samenvatting

Het Technisch Overleg Digikoppeling heeft Logius gevraagd te onderzoeken of op termijn API’s als koppelvlak opgenomen kunnen worden in Digikoppeling. Om invulling te geven aan dit verzoek heeft Logius een enquete gehouden onder haar leden. In deze publicatie zijn de hoofdlijnen van de uitkomst én de complete reacties opgenomen.

De enquête stelde een aantal vragen:

1. Wat moet de scope van Digikoppeling zijn?
1. Wat is de behoefte waarin Digikoppeling voorziet?
1. Waar willen we heen met Digikoppeling?
1. Hoe gaan we API's onderbrengen in Digikoppeling?

Over de `scope` viel op dat de leden kiezen voor een scope van Digikoppeling die óf heel breed is (al het verkeer met de overheden) óf beperkt moet worden tot _closed data_ tssen overheden onderling.

Voor de `behoefte` aan Digikoppeling wordt het belang van een standaard genoemd: Standaardisatie leidt tot meer duidelijkheid, betere interoperabiliteit, eenvoudiger toegang tot gegevens, lagere kosten, veiligheid en betrouwbaarheid.

Over de `richting` waar Digikoppeling heen moet bestaan verschillende opvattingen. Het is lastig een tendens te herkennen of een gezamenlijk thema te ontwaren: Behoud het voordeel van een gedragen standaard, het inbedden van Restful APi's is gewenst, liever geen product, maar blijf bij een specificatie, volg de praktijk op de voet.

Als advies hoe `Restful APi's` ondergebracht moeten worden wordt vaak genoemd om geen onderscheid te maken in meldingen en bevragingen, maar te denken in interactiepatronen, CRUD, Resources en betrouwbaarheid. En te zorgen dat er best-practices komen hoe business transactions uit te voeren.

## Leeswijzer

Dit document begint eerst met een analyse van de ontvangen antwoorden. Hierbj worden een aantal opvallende quotes uit de reacties weergegeven. De verdere hoofdstukken bevatten de complete responses.

## Commentaar

Commentaar op dit document kunt u geven op (https://github.com/centrumvoorstandaarden/Enquete-RESTful-APIs-in-Digikoppeling/issues). Om commentaar te kunnen geven is een github account noodzakelijk.

## Opmaak en publicatie van dit document

Voor de opmaak van dit document hebben we gebruik gemaakt van onze nieuwe *experimentele* publicatieomgeving op basis van Github en Respec. Deze omgeving is nog `work in progress` en nog niet alle elementen van dit product zijn volledig ingevuld of werken naar behoren.